# Anki telepítése és frissítése Windows alatt

<!-- toc -->

## Követelmények

Az Anki legújabb kiadásaihoz a Windows 10 vagy 11 64 bites verzióját futtató számítógépre van szükség.

- Az Anki utolsó olyan kiadása, amely támogatta a Windows 7 és 8.1 operációs rendszert, az Anki 2.1.49 volt.
- Az utolsó Anki kiadás, amely támogatta a 32 bites Windows-t, az [Anki 2.1.35-alternate](https://github.com/ankitects/anki/releases/tag/2.1.35) volt.

Ha régi géped van, a régi kiadásokat a [kiadások](https://github.com/ankitects/anki/releases) oldalról szerezheted be.

## Telepítés

Az Anki telepítéséhez:

1. Töltsd le az Ankit a <https://apps.ankiweb.net> weboldalról.
2. Mentsd el a telepítőt a Asztalra vagy a Letöltések mappába.
3. A telepítő futtatásához kattints rá duplán. Ha hibaüzenetet látsz, tekintsd meg a [telepítési problémák](installation-issues.md) oldalt.
4. Ha az Anki telepítése sikerült, kattints duplán az asztalon lévő ikonjára az Anki elindításához.

## Frissítés

Ha az Anki 2.1.6+ verzióról frissítesz, akkor nem szükséges eltávolítanod az előző verziót. Mindössze annyit kell tenned, hogy bezárod az Ankit, ha nyitva van, majd követed a fenti telepítési lépéseket. A kártyáid megmaradnak a frissítéskor.

Ha egy 2.1.6 előtti Anki verzióról frissítesz, vagy a standard verzióról az alternatív verzióra váltasz, azt javasoljuk, hogy először távolítsd el a régi verziót, ami eltávolítja az Anki programadatait, de nem törli a kártya adatokat.

Ha egy korábbi verzióhoz szeretnél visszatérni, kérjük, előbb mindenképpen végezd el a [visszaléptetést](http://changes.ankiweb.net).

## Kiegészítő kompatiblitás

Egyes kiegészítők nem mindig működnek a legújabb Anki-kiadással. Ha frissítesz a legújabb Anki verzióra, és úgy találod, hogy egy olyan kiegészítő, amely nélkül nem tudsz élni, nem működik, letöltheted a régebbi Anki verziókat a [kiadások oldalról](https://github.com/ankitects/anki/releases).

## Problémák

Ha az Anki telepítése vagy elindítása során bármilyen problémával találkozol, tekintsd meg a következő oldalakat:
- [Telepítési problémák](installation-issues.md)
- [Indítási problémák](startup-issues.md)
- [Megjelenítési problémák](display-issues.md)
- [Jogosultsági problémák](permission-problems.md)

Ha az Anki használata során bármilyen problémával találkozol a kezelőfelülettel kapcsolatban, tekintsd meg a következő oldalakat:
- [Másolás és beillesztés problémák](copy-and-paste.md)
- [Szövegméret problémák](text-size.md)
